Moodul M1D Raadio- ja elektrotehnika teooria (2/30)
M1-100  Milliseid laineid kasutatakse raadiosides?
A*. Raadiolaineid.
B. Sidelaineid.
C. Raadiosides ei kasutata laineid.
M1-101  Raadiolained läbivad 300 000 kilomeetrit
A*. 1 sekundiga.
B. 1 päevaga.
C. 1 valgusaastaga.
M1-102  Mis vahe on elektromagnetlainetel ja raadiolainetel?
A. Elektromagnetlained levivad vaakumis.
B. Nad levivad erineva kiirusega.
C*. Neil polegi vahet.
M1-103  Mida ühist on elektromagnetlainetel ja raadiolainetel?
A*. Kõik raadiolained on elektromagnetlained.
B. Nad levivad helikiirusega.
C. Neil pole midagi ühist.
M1-104  Mida ühist on valgusel ja raadiolainetel?
A*. Nad on elektromagnetlained.
B. Nad levivad helikiirusega.
C. Neil pole midagi ühist.
M1-105  Mis vahe on raadiolainetel ja helilainetel?
A. Helilained on raadiolainetest kiiremad.
B. Helilaine ei suuda levida õhus.
C*. Helilaine ei ole elektromagnetlaine.
M1-106  Raadiolaine on:
A.* Umbes miljon korda kiirem kui helilaine.
B. Umbes kaks korda aeglasem kui helilaine.
C. Sama kiire kui helilaine.
M1-107  Mille poolest sarnanevad pikklained, kesklained, lühilained ja ultralühilained?
A*. Nad on elektromagnetlained.
B. Neil on sama lainepikkus.
C. Nad ei sarnane üksteisega.
M1-108  Mis vahe on pikklainetel, kesklainetel, lühilainetel ja ultralühilainetel?
A. Ultralühilained levivad helikiirusel.
B*. Neil on erinev lainepikkus.
C. Neil ei ole mingit vahet.
M1-109 Mis on lainepikkus?
A. Aeg, mis lainel kulub 300 000 kilomeetri läbimiseks.
B*. Vahemaa kahe laineharja vahel.
C. Lainel ei ole pikkust.
M1-110 Mis on sagedus?
A. Aeg, mis lainel kulub 300 000 kilomeetri läbimiseks.
B. Vahemaa kahe laineharja vahel.
C*. Ajaühikus kiirgunud lainete arv.
M1-111 Kuidas on seotud elektromagnetlaine lainepikkus ja sagedus?
A. Lainepikkus meetrites on võrdne sagedusega hertsides.
B*. Mida väiksem lainepikkus, seda suurem sagedus.
C. Nad ei ole omavahel seotud.
M1-112 Kui saadetava raadiolaine sagedus suureneb 2 korda, siis tema lainepikkus:
A*. Väheneb 2 korda, sest laine jõuab enne järgmise laine kiirgamist läbida 2 korda väiksema teepikkuse.
B. Suureneb 2 korda, sest laine jõuab enne järgmise laine kiirgamist läbida 2 korda suurema teepikkuse.
C. Lainepikkus ei muutu.
M1-113 Raadiolaine pikkust mõõdetakse:
A. Hertsides.
B*. Meetrites.
C. Raadiolaine pikkust ei saa mõõta.
M1-114 Raadiolaine sagedust mõõdetakse:
A*. Hertsides.
B. Meetrites.
C. Raadiolaine sagedust ei saa mõõta.
M1-115 Miks kasutatakse mõõtühikute ees liiteid “piko-”, “nano-”, “mikro-”, “milli-”, “kilo-“, “mega-“, “giga-”, “tera”?
A*. Selleks, et vähem nulle kirjutada.
B. Ilma eesliiteta ühikute kirjutamine pole lubatud.
C. Eesliiteid ei tohi mingil juhul kasutada.
M1-116 Miks kasutatakse mõõtühikutes eesliidet “mega”?
A. Tegemist on eesliitega, mis lisatakse eriti sümpaatsele mõõtühikule.
B*. Ühiku väärtuse miljonikordseks suurendamiseks.
C. Ühiku väärtuse miljonikordseks vähendamiseks.
M1-117 Kuidas on seotud sagedused 5 000 000 hertsi ja 5 megahertsi?
A. 5 000 000 hertsi on suurem kui 5 megahertsi.
B. 5 000 000 hertsi on väiksem kui 5 megahertsi.
C*. Nad on võrdsed.
M1-118 Kuidas on seotud sagedused 5 000 hertsi ja 5 megahertsi?
A. 5 000 hertsi on suurem kui 5 megahertsi.
B*. 5 000 hertsi on väiksem kui 5 megahertsi.
C. Nad on võrdsed.
M1-119 Kuidas on seotud sagedused 5 mHz ja 5 MHz?
A. 5 mHz on suurem kui 5 MHz.
B*. 5 mHz on väiksem kui 5 MHz.
C. Nad on võrdsed.
M1-120 1 kilovatt on:
A. 1 vatt.
B*. 1000 vatti.
C. 0,001 vatti.
M1-121 Te töötate sagedusel 14250 kHz ja tahate sagedust muuta 5 kHz ülespoole. Te valite uueks töösageduseks:
A*. 14255 kHz.
B. 14245 kHz.
C. 19250 kHz.
M1-122 Kuidas on seotud suurused 10 kilohertsi ja 10 millivolti?
A. 10 kilohertsi on suurem kui 10 millivolti.
B. 10 kilohertsi on väiksem kui 10 millivolti.
C*. Nad ei ole seotud.
M1-123 Mida mõõdetakse vattides?
A*. Võimsust.
B. Kaitseriietuse pehmust.
C. Lainepikkust.
M1-124 Mida mõõdetakse voltides?
A. Sagedust.
B. Kaitseriietuse voltide arvu.
C*. Pinget.
M1-125 Mida mõõdetakse oomides?
A. Oomegategurit.
B*. Takistust.
C. Sagedust.
M1-126 Mida mõõdetakse amprites?
A*. Voolutugevust.
B. Levitegurit.
C. Sagedust.
M1-127 Mida mõõdetakse hertsides?
A. Elektrivoolu kahjulikku mõju südamele.
B*. Sagedust.
C. Lainepikkust.
M1-128 Mida mõõdetakse meetrites?
A. Takistust.
B*. Lainepikkust.
C. Sagedust.
M1-129 Lainepikkust mõõdetakse meetrites, kuna:
A*. Meeter on pikkusühik.
B. Elektromagnetlained levivad väga suure kiirusega.
C. Meetri kasutamisel saavutatakse kõige suurem saatja võimsus.
Moodul M2D Raadio- ja elektrotehnika komponendid (2/10)
M2-130  Vaske kasutatakse raadiotehnikas seetõttu, et sellest valmistatud detailid:
A*. Juhivad hästi elektrit.
B. On head isolaatorid.
C. Sulavad kergesti.
M2-131  Kaablite ja juhtmete ümber oleva plastmassikihi ülesanne on:
A*. Kaabli elektriline isoleerimine.
B. Lühise korral kõrge temperatuuri tekkimise vältimine.
C. Kaabli juhtivuse parandamine.
M2-132  Pooljuhi põhiomaduseks on:
A*. Juhib elektrit metallidest halvemini, kuid isolaatoritest paremini.
B. Saab jootmise abil montaažplaadile kinnitada.
C. Ei saa kasutada raadiolampides.
M2-133  Raadiolampide kohta saab öelda:
A. Neid enam ei kasutata.
B. Neid kasutatakse elektroonikaseadmetes.
C*. Neis ei saa kasutada pooljuhte.
M2-134  Miks kasutatakse isolaatorite valmistamiseks portselani?
A*. Portselan on vastupidav ja ei juhi elektrit.
B. Portselanist valmistatud isolaatorid on valged.
C. Portselan juhib väga hästi elektrit.
M2-135  Antennikaabli ühendamiseks transiiveriga kasutatakse:
A. Sulavkaitset.
B*. Pistikut ja pistikupesa.
C. Transformaatorit.
M2-136  Takisteid kasutatakse:
A. Raadiojaama ruumi võõraste isikute tuleku takistamiseks.
B*. Sobiva takistusega vooluahelate koostamiseks.
C. Elektrienergia tarbimise vähendamiseks öisel ajal.
M2-137  Miks kasutatakse raadiodetailide monteerimisel jootmist?
A*. Korralik jootmine tagab hea ühenduse.
B. Joodetud detailid peegeldavad paremini valgust.
C. Sulavkaitse rakendub joodetud detailide puhul paremini.
M2-138  Kuidas ühendaksite omavahel kaks vasktraati?
A. Kasutate juhtsõlme kontrollsõlmega.
B. Panete otsad lähestikku, nii et magnetjõud mõjuma hakkavad.
C*. Joodate kokku.
M2-139 Kui sulavkaitse läbi põleb, Te:
A*. Uurite, miks kaitse läbi põles.
B. Asendate sulavkaitsme vastupidavamaga.
C. Ei kasuta edasises töös sulavkaitsmeid.
Moodul M3D Raadio- ja elektrotehnika ahelad (2/10)
M3-140  Alalisvooluahela kohta võib öelda:
A*. Pinge polaarsus selles ahelas ei muutu.
B. Pinge polaarsus selles ahelas muutub.
C. Alalisvooluahela otstel on pinge alati +1,5 volti.
M3-141  Vahelduvooluahela kohta võib öelda:
A. Pinge ja voolutugevus selles ahelas ei muutu.
B*. Pinge polaarsus selles ahelas muutub.
C. Vahelduvvooluahela otstel on pinge maksimumväärtus alati 220V.
M3-142  Transiiver vajab toiteks 12-voldilist alalispinget. Selle saamiseks Te:
A. Vähendate elektrivõrgu pinget peakilbist 12 voldini.
B*. Kasutate elektrivõrgu ja transiiveri vahel alalistoiteplokki.
C. Kasutate elektrivõrgu ja transiiveri vahel potentsiomeeterlülitust.
M3-143  Toiteploki ülesandeks on:
A*. Seadmete sobiva toitepingega varustamine.
B. Seadmetest väljuva pinge tagastamine elektrivõrku.
C. Imiku toitmine vanemate äraolekul.
M3-144  Teil on vaja valmistada maanduskontuur. Selleks Te kasutate:
A. Ülitugevat klaaskiudu.
B*. Pikka metallvarrast.
C. Eriotstarbelist plastikkontuuri.
M3-145  Maandusjuhe on vajalik selleks, et:
A. Vältida seadmete tuulega lendutõusmist.
B*. Välistada seadme korpuse sattumine pinge alla.
C. Suurendada saatja võimsust.
M3-146  Maandusjuhtme paigaldamisel on kõige olulisem:
A. Valida võimalikult hinnaline materjal.
B. Paigaldada juhe läbilöögi vältimiseks maast võimalikult kõrgele.
C*. Tagada juhtme võimalikult hea ühendus maaga.
M3-147  Raadioseadmetes kasutatakse sulavkaitsmeid järgmisel otstarbel:
A. Jootetina sulamistemperatuuri alandamiseks, et raadiodetailid ei kahjustuks.
B*. Vooluahela katkestamiseks liiga suure koormuse puhul.
C. Jää eemaldamiseks talvisel ajal kaitseks saatja lõppastme külmumise eest.
M3-148  Akude laadimiseks Te:
A. Ühendate laetava aku elektrivõrku kolmefaasilise pistiku abil.
B*. Kasutate akulaadijat.
C. Ühendate laetava aku elektrivõrgu nulljuhtmega, jälgides maanduse saavutamist.
M3-149 Miks kasutatavad juhtmed ei või olla liiga väikese läbimõõduga?
A*. Nad kuumenevad liialt.
B. Nad on silmaga halvasti nähtavad.
C. Nad raiskavad liiga palju materjali.
Moodul M4D Raadiovastuvõtuseadmed (2/11)
M4-150  Raadiolainete vastuvõtmiseks saab kasutada:
A. Raadiovastuvõtjat.
B. Transiiverit.
C*. Mõlemat.
M4-151  Raadiovastuvõtja võtab vastu:
A. Helilaineid.
B*. Raadiolaineid.
C. Nii heli- kui raadiolaineid.
M4-152  Kuidas jõuab antenni juurde saabunud helisignaal vastuvõtjasse?
A. Mööda antennikaablit.
B. Mööda maanduskaablit.
C*. Ei jõuagi.
M4-153  Raadiolainete vastuvõtul on vajalik:
A. Antenn.
B. Raadiovastuvõtja.
C*. Nii antenn kui raadiovastuvõtja.
M4-154  Vastuvõtja häälestamiseks soovitavale jaamale:
A*. Kasutatakse laineala häälestusnuppu.
B. Keeratakse helitugevuse regulaatori nuppu soovitud sageduse saavutamiseni.
C. Helistatakse teise jaama operaatorile ja palutakse tal end häälestada Teie vastuvõtusagedusele.
M4-155  Operaatori poolt kuuldav signaal:
A*. Tekib raadiovastuvõtja poolt vastuvõetud ja töödeldud raadiosignaalist.
B. Tekib raadiovastuvõtja poolt vastuvõetud helisignaalist.
C. Tekib iseenesest.
M4-156  Kõrvaklappidest kuuleb operaator:
A. Raadiolaineid.
B*. Helilaineid.
C. Seisulaineid.
M4-157  Transiiveri helivaljusregulaatori nupu keeramisel:
A. Muudetakse transiiveri poolt vastuvõetava raadiosignaali sagedust.
B*. Muudetakse kõrvaklappidesse või valjuhääldisse jõudva heli tugevust.
C. Muudetakse raadiosaatja poolt kiiratava signaali tugevust.
M4-158  Transiiveri S-meeter näitab:
A*. Vastuvõetava signaali tugevust.
B. Vastuvõetava signaali loetavust.
C. Transiiveri S-teguri suurust.
M4-159 Kui vastuvõtjal pole S-meetrit, saab operaator signaali tugevust hinnata:
A. Spektrianalüsaatoriga.
B. Testriga.
C*. Kuulmise järgi.
M4-160 Mis on kõrvaklappide kasutamise eeliseks vastuvõtul võrreldes valjuhääldiga?:
A*. Vastuvõetav signaal segab vähem ruumisviibijaid ja nemad segavad vähem kuulamist.
B. Kõrvaklapid tarbivad oluliselt vähem energiat.
C. Valjuhääldist tulev signaal on kõrgsageduslik.
Moodul M5D Raadiosaateseadmed (2/10)
M5-161  Raadiosignaali saatmiseks saab kasutada:
A. Ostsillograafi.
B*. Transiiverit.
C. Spektrianalüsaatorit.
M5-162  Mida on vaja omada telefonitööks ettenähtud raadiojaamas?
A. Telegraafivõtit.
B*. Mikrofoni.
C. Madalpääsfiltrit.
M5-163  Mikrofoni otstarbeks on:
A*. Hääle muundamine elektriliseks signaaliks.
B. Hääle edastamine otse antenni.
C. Helisignaali täielik summutamine.
M5-164  Käsitelegraafivõtme otstarbeks on:
A*. Telegraafirežiimis raadiosaatja lülitamine saatele ja saate katkestamine.
B. Automaatne telegraafikoodi genereerimine.
C. Edastatava signaali toonikõrguse tagamine.
M5-165  Transiiveri laineala häälestusnupu keeramisel:
A. Muudetakse mikrofoni kaudu edastatava madalsagedussignaali sagedust.
B*. Muudetakse transiiveri poolt saadetava ja vastuvõetava raadiosignaali sagedust.
C. Muudetakse kõrsvaklappidesse edastatava madalsagedussignaali sagedust.
M5-166  Raadiosaatja võimsuseks nimetatakse:
A. Raadiosaatja suurust.
B*. Saatja poolt ajaühikus kiiratavat energiahulka.
C. Vastuvõetava korrespodendi signaali tugevust.
M5-167  Mis on saatjas kasutatavate ekraanide otstarve?
A. Korrespondendi signaali parem summutamine.
B*. Kaitse ebasoovitava kõrgsagedusliku kiirguse eest.
C. Filmi vaatamiseks töö vaheajal.
M5-168  Kui raadiosaatja võimsust suurendada, siis korrespondendi poolt vastuvõetav signaal:
A. Muutub loetavamaks.
B*. Muutub tugevamaks.
C. Jääb samaks.
M5-169  Kui Teile öeldakse, et Teie signaal on moonutatud, siis Te:
A. Suurendate võimsust, et signaali kvaliteeti parandada.
B. Palute korrespondendil Teid mitte solvata.
C*. Kontrollite saatja korrasolekut.
M5-170 Naabermajas oleva amatööriga jutuajamiseks Te:
A. Kasutate nii palju võimsust kui võimalik, et naaber paremini kuuleks.
B*. Kasutate nii vähe võimsust kui võimalik, et naabri vastuvõtuseadmeid mitte kahjustada.
C. Helistate side pidamiseks naabri telefonile.
Moodul M6D Antennid ja fiidrid (2/10)
M6-171  Miks on transiiverile vaja antenni?
A*. Ilma antennita pole vastuvõtt ja saatmine võimalik.
B. Antenn kaitseb välgulöögi eest.
C. Antenn maandab aparatuuri ja välistab elektrilöögi ohu.
M6-172  Miks on antenni ja transiiveri vahel antennikaabel?
A*. Kõrgsagedussignaalide edastamiseks transiiveri ja antenni vahel.
B. Transiiveri täielikumaks maandamiseks.
C. Mikrofonist pärineva helisagedussignaali antenni juhtimiseks.
M6-173  Miks antenn lahutatakse äikese ajaks transiiverist?
A. Vihma ajal võib vesi antennikaablit pidi transiiverisse tungida.
B. Korrespondent kuuleb elektrilaengutest mõjutatud signaali moonutatuna.
C*. Äikese ajal tekkivad elektrilaengud võivad transiiverit ja operaatorit kahjustada.
M6-174  Milline allpooltoodud teguritest on antenni juures oluline?
A. Antenn peab olema valmistatud tsingi ja vase sulamist.
B*. Antenn peab olema õigete mõõtmetega.
C. Antenni peab saama pöörata.
M6-175  Millised on üldjuhul lühilaineantenni mõõtmed?
A. Tunduvalt väiksemad lainepikkusest.
B*. Umbes sama suur kui lainepikkus.
C. Antenni mõõtmed ei sõltu lainepikkusest.
M6-176  Mida nimetatakse suundantenniks?
A*. Antenni, mis teatud suundadesse kiirgab paremini või võtab teatud suundadest paremini vastu.
B. Antenni, mis suunab end Maa magnetjõujoonte sihis magnetpooluse suunda.
C. Antenni, mida saab pöörata.
M6-177  Miks suundantenne tavaliselt pööratakse?
A. Antenni paigutamiseks transiiverist võimalikult kaugele.
B*. Antenni orienteerimiseks suunda, kust võib oodata maksimaalset vastuvõetava ja saadetava signaali tugevust.
C. Antenni keeramiseks Maa magnetväljaga risti ja demagneetimiseks.
M6-178  Miks on raske valmistada antenni 160 meetri lainealale?
A*. Antenni mõõtmed on väga suured.
B. 160 meetri lainealal ei suuda signaal antennist kiirguda.
C. Antenni suunatoime ei lase teda põhjasuunast mujale keerata.
M6-179  Miks on raske valmistada ultralühilaineantenni?
A*. Ultralühilaineantenni valmistamisel on vaja suurt täpsust.
B. Ultralühilaineantennide tegemisel on kasutatud alumiiniumi.
C. Maa magnetväli ei suuda ultralühilaineantenni enda sihis orienteerida.
M6-180 Miks ultralühilaineantenni ei saa kasutada lühilainealal?
A*. Lühilaineantenni mõõtmed peavad olema ultralühilaineantenni mõõtmetest tunduvalt suuremad.
B. Lühilaineantennide tegemisel on kasutatud vaske.
C. Pööraja ei suuda ultralühilaineantenni õigesse suunda keerata.
Moodul M7D Raadiolevi (1/10)
M7-181  Mis on raadiolevi?
A. Võimalus kuulata avalikus kohas asuva raadiovastuvõtjat.
B. Raadiokaupluste võrk raadioamatööride varustamiseks.
C*. Raadiolainete võime levida tekkimiskohast kaugemale.
M7-182  Ionosfääri seisundit ja raadiolainete levi mõjutab kõige rohkem:
A*. Päike.
B. Kuu.
C. Veenus.
M7-183  Ionosfäär on raadiosides oluline, kuna ta:
A*. Mõjutab raadiolainete levi.
B. Ümbritseb raadiojaama vahetut ümbrust.
C. Teeb võimalikuks raadiolainete tekkimise.
M7-184  Lühilainete kauglevi on võimalik tänu:
A*. Lühilainete peegeldumisele ionosfäärilt ja maapinnalt.
B. Otsese nähtavuse piirkonna laienemisele lühilainete toimel.
C. Maa ja Päikese kerakujulisusele.
M7-185  Raadiolainete otsenähtavuse leviala on võimalik suurendada, kui:
A. Vähendada oluliselt Maakera kumerust.
B*. Tõsta antenn võimalikult kõrgele.
C. Kasutada jämedamat antennikaablit.
M7-186  Päikeselt saabuvate osakeste tõttu tekkinud magnettormid:
A. Aitavad raadiolainete abil avastada teisi universumi tsivilisatsioone.
B*. Halvendavad oluliselt raadiolainete levi lühilainetel.
C. Ei mõjuta raadiolainete levi.
M7-187  Päevasel ajal saate Te 160 m ja 80 m lainealal tõenäoliselt kuulda:
A*. Ainult kohalikke jaamu, mis asuvad otsese nähtavuse piirkonnas.
B. Kõiki jaamu üle maailma.
C. Ainult DX-jaamu.
M7-188  Öisel ajal saate Te 10 m lainealal tõenäoliselt kuulda:
A*. Ainult kohalikke jaamu, mis asuvad otsese nähtavuse piirkonnas.
B. Kõiki jaamu üle maailma.
C. Ainult DX-jaamu.
M7-189  Kui Te soovite ühel ja samal lainealal ööpäev läbi kaugsidesid teha, peaksite valima:
A. 160 meetri lainela.
B*. 20 meetri laineala.
C. 10 meetri laineala.
M7-190 Kauglevi ultralühilainetel on võimalik juhul, kui:
A*. Ionosfäär on piisavalt tihe, et ultralühilaineid peegeldada.
B. Ionosfäär on piisavalt hõre, et ultralühilaineid maailmaruumi läbi lasta.
C. Kauglevi ultralühilainetel pole mingil juhul võimalik.
Moodul M8D Mõõtetehnika ja selle kasutamine (1/10)
M8-191  Mõõteriista kasutamisel:
A. Peate jägima, et mõõteriista hoitakse hoolikalt ja kasutatakse ainult ettenähtud otstarbel.
B. Peate jälgima, et mõõteriista näidu õigsust oleks perioodiliselt kontrollitud.
C*. Mõlemad eespool toodud tingimused on olulised.
M8-192  Kuidas mõõteriistu kontrollitakse?
A*. Mõõdetakse tuntud suurusega parameetrit ja vaadatakse, kas mõõteriista näit läheb oodatava näiduga kokku.
B. Mõõteriist on korras, kui näidu lugemisega pole probleeme.
C. Mõõteriistu pole vaja kontrollida, kuna tootja on neile andnud piisava garantii.
M8-193  Digitaalnäiduga mõõteriista eeliseks osutiga mõõteriista ees on:
A. Suurem täpsus.
B. Suurem töökindlus.
C*. Eespool toodud asjaolud ei sõltu mõõteriista näidu lugemise viisist.
M8-194  Kas digitaalnäiduga mõõteriista näidu õigsust on vaja kontrollida?
A. Kontroll pole vajalik, kuna sellise mõõteriista näit on alati stabiilne ja kergesti loetav.
B. Kontroll on vajalik iga mõõtmise ees ja järel, kuna selline mõõteriist võib näidata mida iganes.
C*. Kontroll on vajalik, kui tekib kahtlus näidu õigsuses, või kui mõõteriista pole pikka aega kontrollitud.
M8-195  Te tahate veenduda, et elektrivõrgust saadav pinge on 220 volti. Selleks Te saate kasutada:
A. Kahte suure takistusega takistit.
B*. Testrit.
C. Sagedusanalüsaatorit.
M8-196  Testri kasutamise põhieeliseks on:
A*. Kasutamismugavus, kuna üks seade võimaldab mõõta mitut parameetrit ja erinevaid mõõtepiirkondi.
B. Suurem täpsus ja töökindlus võrreldes kõigi teiste mõõteriistadega.
C. Seadme kergus.
M8-197  Testriga elektrivõrgust saadava pinge mõõtmisel:
A. Tuleb välja lülitada kõik elektriseadmed.
B*. On vaja jälgida, et on valitud sobiv mõõtepiirkond.
C. Tuleb kaks nädalat varem teatada Eesti Energiasse, et nad saaksid voolu katkestada.
M8-198  Testriga takistuse mõõtmisel tuleb jälgida järgmist:
A. Mõõdetav takistus ei tohi olla liiga suur, kuna mõõteseade võib läbi põleda.
B. Mõõdetav takistus ei tohi olla liiga väike, kuna mõõteseadme näitu ei õnnestu fikseerida.
C*. Mõõdetav takistus ei tohi olla pinge all.
M8-199  Antennielemendi pikkuse mõõtmiseks kasutatakse:
A. Testrit.
B*. Mõõdulinti.
C. Seisulainekoefitsienti.
M8-200 Kas saatja poolt kiiratava raadiolainete pikkuse mõõtmiseks saab kasutada joonlauda?
A. Ei saa ainult siis, kui joonlaua mõõtmed erinevad tunduvalt lainepikkusest.
B. Saab, kui mõõtja piisavalt kiiresti tegutseb.
C*. Ei saa, tuleb kasutada spektrianalüsaatorit.
Moodul M9D Raadiohäired ja elektromagnetiline ühildatavus (1/10)
M9-201 Milliseid raadiohäireid võib sidepidamine põhjustada?
A. Televiisorite vilkumist ja häireid elektroonikaseadmete töös.
B. Helivõimendusseadmetele vahelesegamist.
C*. Kõiki ülaltoodud häireid.
M9-202 Mis võib olla häirete põhjuseks amatöörsides?
A. Lähedalasuvad elektriseadmed.
B. Atmosfäärihäired või teised raadiojaamad.
C*. Kõik ülalloetletud asjaolud.
M9-203 Kas Päike võib põhjustada atmosfäärihäireid?
A. Ei, sest Päike asub väga kaugel.
B*. Jah, sest Päikeselt jõuavad Maale ionosfääri seisundit mõjutavad osakesed.
C. Päike suudab atmosfäärihäireid tekitada ainult päevasel ajal.
M9-204 Kui Teie naabrid kaebavad raadiojaama poolt põjustatud raadiohäireid, siis:
A. Viite raadiojaama viivitamatult mujale.
B*. Katsute selgusele jõuda, kas ja kuidas on häired Teie raadiojaama tööga seotud.
C. Ostate naabritele paremad seadmed.
M9-205 Kui Teie naabrid kaebavad raadiojaama poolt põhjustatud liiga suure võrgupinge üle, siis:
A. Viite raadiojaama viivitamatult mujale.
B. Teete kõik endast oleneva, et võrgupinge normaliseerida.
C*. Soovitate neil pöörduda Eesti Energiasse, kuna liiga suur võrgupinge ei sõltu kuidagi Teie raadiojaamast.
M9-206 Kui raadiojaam asub suures linnas, siis sidepidamisel:
A*. Esineb rohkem häireid kui maal, kuna linnas on rohkem elektriseadmeid.
B. Esineb vähem häireid kui maal, kuna linnamajad on kõrgemad.
C. Häirete tugevus ei sõltu raadiojaama asukohast.
M9-207 Äikese ajal töötades tuleb silmas pidada, et:
A. Äikesest tingitud häired segavad raadiosidet oluliselt.
B. Tuleb vältida vee sattumist mööda kaablit transiiverisse.
C*. Äikese ajal ei tohi töötada.
M9-208 Teiste raadiojaamade poolt põhjustatud häirete kõrvaldamiseks:
A. Saadetakse kaebus Tarbijakaitse ja Tehnilise Järelevalve Ametisse.
B*. Proovitakse muuta antenni suunda või segavalt jaamalt kõrvale häälestada.
C. Kõik ülalloetletud teguviisid võivad aidata.
M9-209 Mida tuleb silmas, kui soovite reisilennukis amatöörsidet pidada?
A. Transiiveri võimsus peab olema piisavalt väike, et mitte lennuki seadmetes häireid põhjustada.
B. Suurtel kõrgustel esinevad atmosfäärihäired segavad sidepidamist oluliselt.
C*. Reisilennukis ei tohi sidet pidada.
M9-210 Kui ultralühilainel hakkavad Teid segama kauged jaamad, siis:
A. Lõpetate viivitamatult töö.
B. Ei pane neid lihtsalt tähele.
C*. Katsute nende jaamadega sidet saada, kuna levi on väga hea.
Moodul M10D Ohutustehnika (1/10)
M10-211 Miks antenn ei tohi olla elektriliinide vahetus läheduses?
A. Elektriliinid neelavad antennist kiirgunud elektromagnetlained ja signaali tugevus langeb järsult.
B. Elektriliinidest kiirguvad madalsageduslikud elektromagnetlained segavad vastuvõttu.
C*. Antenni ja elektriliiniga kokkupuutel juhtub õnnetus.
M10-212 Mida tuleb silmas pidada, kui paigaldate antenni järsu kaldega jäätunud plekk-katusele?
A. Antenn peab läbilöögi vältimiseks jääma katusest vähemalt 3,5 meetri kõrgusele.
B. Antenni paigaldamisel tohib vigastada jääkihti, kuid lubamatu on pleki kahjustamine.
C*. Jäätunud katusel ei tohi antennitöid teha.
M10-213 Kui katusele antenni pannes hakkab antenn kukkuma, siis Te:
A. Hüppate antennile järele ja ei lase seda mingil juhul lahti, kuna antenni purunemisel on kahju suur.
B*. Lasete antennil kukkuda ja hoiatate teisi.
C. Palute allolijatel antenn vastu võtta.
M10-214 Antennimasti ronides tuleb kindlasti kasutada:
A*. Julgestusvööd.
B. Vähemalt üht kaasaskantavat välgukaitset iga kolme ronija kohta.
C. Antennianalüsaatorit.
M10-215 Miks on vaja aparatuur maandada?
A. Maandus tagab toitepingeahela katkematuse.
B*. Maandus kaitseb elektrilöögi ja aparatuuri riknemise eest.
C. Maa peal olev aparatuuriga juhtub vähem õnnetusi kukkumise tõttu.
M10-216 Miks hoitakse töötades üks käsi selja taga, kui võib karta elektrilöögi saamist?
A. Pole näha, et käed hirmust värisevad.
B*. Elektrilöögi saamisel ei moodusta käed südant läbivat vooluahelat.
C. Tööriistade kasutamine ühe käega näitab osavust.
M10-217 Miks pinge all olevatest juhtmetest haaranud inimene ei suuda neist lahti lasta:
A*. Käelihastes tekib elektrivoolu mõjul kramp ja käed tõmbuvad rusikasse.
B. Elektrivool tekitab sõltuvuse.
C. Ilmselt on ta vähe trenni teinud ja nõrk.
M10-218 Miks on oluline, et kogu raadiojaama elektrivarustust saaks välja lülitada ühekorraga ja kiiresti?
A. Seadmete ühekorraga väljalülitamine pikendab oluliselt nende tööiga.
B. Raadiohäirete peale vihastele naabritele näitamiseks, et jaam ei tööta.
C*. Elektriõnnetuste puhul saab kõige kiiremini asuda kannatanu abistamisele või tulekahju kustutamisele.
M10-219 Kui Teie kaaslane saab elektrilöögi ja kaotab teadvuse:
A. Veendute, et kaaslane pole voolu all ja hakkate viivitamatult tegema kunstlikku hingamist ja südamememassaaži.
B. Hüüate appi või helistate mobiiltelefonilt numbril 112.
C*. Teete mõlemaid tegevusi samaaegselt.
Moodul M11D Amatöörjaama opereerimise reeglid ja protseduurid (2/13)
M11-220 Te kuulete Soome jaama kutsumas “CQ DX”. Pärast kutsumise lõppu Te:
A. Edastate viivitamatult 3 korda oma kutsungi.
B. Kuna leviolud on soodsad, hakkate ise sellel sagedusel kutsuma.
C*. Kuulate, kas keegi vastab, et saada aimu levitingimustest.
M11-221 Teie CQ-le vastanud jaam edastas oma kutsungi liiga kiiresti, nii et Te ei suutnud seda vastu võtta. Mida teete?
A*. Palute kutsungit aeglasemalt korrata.
B. Vahetate laineala.
C. Hakkate uuesti kutsuma, nagu poleks midagi kuulnud.
M11-222 Töötate sagedusel, kui keegi küsib: “Kas sagedus on hõivatud?”. Mida teete?
A. Vahetate viivitamatult sagedust, et teine amatöör sagedusel töötada saaks.
B*. Teavitate küsijat, et sagedus on hõivatud.
C. Lülitate transiiveri häälestusrežiimi näitamaks, et olete sagedusel.
M11-223 Töötate sagedusel, kui Saksa jaam hakkab küsimata kutsuma “CQ DX”. Mida teete?
A. Lahkute viivitamatult sageduselt, kuna DX-sidet pidavad jaamad on eelisolukorras.
B. Alustate kutsujaga sidet.
C*. Teavitate kutsujat, et sagedus on hõivatud, ja palute tal lahkuda.
M11-224 Küsite sagedusel: “Kas sagedus on hõivatud?” ja saate jaatava vastuse. Mida teete?
A*. Otsite uue vaba sageduse.
B. Suurendate võimsust, et sagedusel olevast jaamast tugevam olla.
C. Käsite sagedusel oleval jaamal viivitamatult lahkuda.
M11-225 Töötate sagedusel, kui keegi ütleb: “Oled loll”. Mida teete?
A*. Ei pööra segajale mingit tähelepanu.
B. Tõestate segajale, et Te pole loll ja ta on eksiarvamusel.
C. Tõestate segajale, et hoopis tema on loll.
M11-226 Algaja amatöör on Teiega side pidamisel hädas. Mida teete?
A. Palute tal viivitamatult eetri risustamine lõpetada ja side katkestada.
B. Katkestate ise side ja vahetate sagedust.
C*. Katsute teda igati julgustada ja soovite edu.
M11-227 Kolm sidet järjest on korrespondendid andnud raportiks 39. Mida teete?
A. Palute anda raportiks 59.
B. Suurendate võimsust.
C*. Katsute selgusele jõuda, kas transiiver on korras.
M11-228 Teile on kolm Jaapani korrespondenti järjest andnud raportiks 59. See tähendab, et:
A*. Jaapanisse on hea levi.
B. Tuleb transiiveri korrasolekut kontrollida.
C. Tuleb võimsust suurendada.
M11-229 Kuulete, kuidas sagedusel kutsuv jaam edastab oma kutsungit “EchoSierra-one-Alfa-Charlie”. Milline järeldus on õige?
A. Tegemist on Ford Sierral töötava autojaamaga.
B. Operaatori nimi on Charlie.
C*. Sidet saab pidada eesti keeles.
Moodul M12D Amatöörraadioside siseriiklik ja rahvusvaheline õiguslik regulatsioon (2/20)
M12-230 Millistele alltoodud tingimustele peab vastama raadioamatöör?
A. Ta peab olema vähemalt 12 aastat vana.
B. Ta peab oskama käsivõtmega telegraafisignaali edastada.
C*. Ükski eeltoodud tingimustest pole oluline.
M12-231 Miks raadioamatöörid sooritavad kvalifikatsioonieksami?
A*. Eksami edukas sooritamine tõendab nende oskusi amatöörside pidamiseks ja võimaldab taotleda raadiojaama tööluba.
B. Eksami tegemine vabastab nad riigilõivu tasumisest tööloa taotlemisel.
C. Kvalifikatsioonieksami sooritavad ainult inimesed, kellel pole kõrgharidust.
M12-232 Mida peab raadioamatöör tegema kutsungi saamiseks?
A. Ostma raadiojaama ja alustama vabalt valitud kutsungiga tööd.
B. Läbima arstliku kontrolli.
C*. Esitama tööloa saamise avalduse ja kvalifikatsioonieksami sooritamise tõendi Tarbijakaitse ja Tehnilise Järelevalve Ametisse.
M12-233 Mida tähendab lühend ERAÜ?
A. Viisakusväljend telefonisides.
B. Eesti Raadiotööliste Ametiühing.
C*. Eesti Raadioamatööride Ühing.
M12-234 Kes saavad olla ERAÜ liikmeteks?
A*. Kõik raadioamatöörid.
B. Vähemalt 18-aastased raadioamatöörid.
C. Vähemalt B-kvalifikatsiooniklassi omavad raadioamatöörid.
M12-235 Kes annab välja raadiojaama tööloa ja kutsungi?
A*. Tarbijakaitse ja Tehnilise Järelevalve Amet.
B. ERAÜ.
C. Riiklik eksamikomisjon.
M12-236 Miks D-klassi amatöörid ei tohi töötada amatöörlainealast väljaspool?
A. Signaali tugevus ja loetavus langeb järsult.
B*. Segatakse kommerts- ja teenistusjaamade tööd.
C. Nendel lainealadel töötamine on lubatud ainult A-klassi amatööridele.
M12-237 Milleks amatöörsidet ei tohi kasutada?
A. Isiklikust elust rääkimiseks.
B. Vabadel teemadel rääkimiseks.
C*. Äri- ja tööasjade ajamiseks.
M12-238 Mida peab rasadioamatöör silmas pidama, kui ta soovib eetris edastada muusikat?
A*. Muusika edastamine on keelatud.
B. Ta peab tagama muusika piisavalt hea kvaliteedi.
C. Muusika edastamiseks tuleb maksta autoritasu teose avaliku esitamise eest.
M12-239 Kuulete telefonilainealal morsesignaali. Milline alljärgnevatest tegevustest on õige?
A. Selgitate viisakalt, et telegraafitöö pole sellel lainealal lubatud.
B. Katsute tema signaali kõigi vahenditega summutada.
C*. Ei tee midagi.
M12-240 Kuulete telegraafialal jaama, kes telefoni teel edastab CQ. Milline alljärgnevatest tegevustest on õige?
A. Pärast kutsumise lõppu vastate ja sooritate side.
B*. Selgitate viisakalt, et telefonitöö pole sellel lainealal lubatud.
C. Katsute tema signaali kõigi vahenditega summutada.
M12-241 Kuidas ära tunda eetris töötavat Eesti D-klassi amatööri?
A. Tema kutsungi prefiks on “ES0”.
B. Ta oskab töötada ainult eesti keeles ja telefonirežiimis.
C*. Tema kutsungi prefiksiks on “ES” ja kutsungi lõpp koosneb neljast tähest.
M12-242 Kuidas ära tunda eetris töötavat Eesti A-klassi amatööri?
A. Tema kutsungi prefiks on “ES1”.
B. Tema telegraafisaatekiirus on üle 30 sõna minutis.
C*. Tema kutsungi prefiksiks on “ES” ja kutsungi lõpp koosneb kahest tähest.
M12-243 Kui D-klassi amatöör töötab klubijaamast, siis:
A. Ta saab töötamiseks kasutada ainult D-kvalifikatsiooniklassi amatööridele ette nähtud lainealasid ja saatevõimsust.
B*. Ta saab töötamiseks kasutada A- kvalifikatsiooniklassi amatööridele ettenähtud lainealasid ja saatevõimsust.
C. Ta lisab oma kutsungile klubijaama kutsungi, eraldades need kaldkriipsuga.
M12-244 Kui suurt saatevõimsust võib kasutada raadioamatöör?
A*. Saatevõimsus ei tohi ületada tema kvalifikatsiooniklassile ettenähtut.
B. Raadioamatöörid võivad kasutada piiramatut võimsust.
C. Üle 10 kW võimsusega jaamaga töötamiseks tuleb hankida Tarbijakaitse ja Tehnilise Järelevalve Ameti luba.
M12-245 Mis näitab, et eetris töötab alaealine?
A. Tal ei saa olla A- või B- kvalifikatsiooniklassi.
B. Ta oskab töötada ainult telefonirežiimis.
C*. Eelpooltoodu põhjal pole seda võimalik öelda.
M12-246 Mida näitab raadioamatööri poolt kasutav kutsung ES9B?
A. Tal on B-klassi amatööri tööluba.
B. Jaam töötab Saaremaal.
C*. Raadiojaam kuulub ERAÜ-le.
M12-247 Te kuulete kutsumas jaama kutsungiga ES5/DJ0IB. See tähendab, et:
A. Eesti amatöör töötab Saksamaalt.
B*. Saksa amatöör töötab Eestis.
C. Eesti ja Saksamaa kutsungipiirkonnad on ühendatud.
M12-248 Te kuulete kutsumas jaama kutsungiga ES5JR/6. See tähendab, et:
A. ES5JR kuulab sagedusel, mis on 6 korda väiksem kui saatesagedus.
B. ES5JR on kuueaastane raadioamatöör.
C*. ES5JR töötab Võru-, Põlva- või Valgamaal.
M12-249 Te kuulete kutsumas jaama kutsungiga ES5YL/M. See tähendab, et:
A*. ES5YL töötab autost.
B. ES5YL on meesterahvas.
C. ES5YL töötab Inglismaa territooriumilt.
